# Säännöt

## Liikkuvat osat

* 40 nallekarkkia (5 kultaista, yhteensä 35 valkoista, sinistä, vihreää, punaista ja mustaa, 7 kutakin).
* 90 omistusta (40 halpaa, 30 keskitason ja 20 kallista omistusta)
* 10 merkkihenkilöä

### Kahden pelaajan peli

* nallekarkkeja: 5 kultaista, 4 kutakin muuta väriä.
* kaikki omistukset
* 3 merkkihenkilöä

### Kolmen pelaajan peli

* nallekarkkeja: 5 kultaista, 5 kutakin muuta väriä.
* kaikki omistukset
* 4 merkkihenkilöä

### Neljän pelaajan peli

Kaikki liikkuvat osat mitä löytyy.

### Nallekarkit

Nallekarkit toimivat pelin valuuttana. Ostot suoritetaan nallekarkeissa, joiden värillä on merkitystä: sinisillä voi maksaa sinisen väristä hintavaatimusta jne. Kultaiset nallekarkeilla voi korvata minkä tahansa nallekarkin ostosta tehdessä, eli jos ostoon tarvitaan 3 sinistä nallekarkkia ja pelaajalla on vain 2, niin hän voi korvata puuttuvat nallekarkin yhdellä kultaisella nallekarkilla.

### Omistukset

Omistuksen vasemmassa yläkulmassa on sen arvovaltalisä, jonka pelaaja saa kun omistaa omistuksen ostettuaan sen. Omistuksen vasemmassa reunassa on ostamiseen tarvittava hinta erivärisinä nallekarkkeina. Yläreunan väri kuvaa, minkä *nallekarkkibonuksen* omistus tuottaa pelaajalle.

#### Nallekarkkibonus

Kun pelaaja ostaa omistuksen, saa hän omistuksen nallekarkkibonuksen käyttöönsä. Nallekarkkibonuksilla voi
* tehdä vaikutuksen merkkihenkilöihin
* saada alennusta uusien omistusten ostamisessa

Jos pelaaja ostaa esimerkiksi sinisen nallekarkkibonuksen antavan omistuksen, niin koko loppupelin ajan uudet ostot ovat yhden sinisen nallekarkin halvempia. Eli jos omistus maksaisi normaalisti 4 sinistä nallekarkkia, se maksaa bonuksen takia tälle pelaajalle vain 3 sinistä (tai kultaista) nallekarkkia.

### Merkkihenkilöt

Merkkihenkilöiden vasemmassa yläkulmassa näkyy arvovaltalisä, jonka pelaaja saa houkuteltuaan merkkihenkilön kylään. Vasemmassa reunassa näkyy merkkihenkilön *omaisuusvaatimus*, joka ei tarkoita nallekarkkeja vaan *omistuksia*: vaikuttaakseen merkkihenkilön pelaajalla täytyy olla vähintään yhtä monta samanväristä omistusta, kuin merkkihenkilöllä on omaisuusvaatimuksessaan.

## Pelin säännöt

Pelaajat saavat jokaisella kierroksella yhden vuoron. Vuorollaan pelaaja voi tehdä yhden asian seuraavista
* ottaa kolme eriväristä nallekarkkia
* ottaa kaksi samanväristä nallekarkkia (kasassa on oltava vähintään 4 nallekarkkia)
* varata yhden omaisuuden itselleen
  * pelaajalla voi olla maksimissaan kolme varausta samanaikaisesti
  * kultakarkin saa vain, jos niitä on markkinoilla otettavissa
* ostaa yhden omistuksen pöydästä tai omista varauksistaan

Vuoron lopulla merkkihenkilöt tarkastavat pelaajat, ja jos joku pelaajista on onnistunut tekemään vaikutuksen merkkihenkilöön, lähtee tämä välittömästi vieraisille.

##Pelin päättyminen

Kun joku pelaajista saavuttaa 15 arvovaltapistettä tai enemmän, pelataan käynnissä oleva kierros loppuun (jokainen pelaaja saa siis yhtä monta vuoroa). Kierroksen loputtua se pelaaja, jolla on eniten arvovaltapisteitä, voittaa. Jos kahdella pelaajalla on sama määrä arvovaltapisteitä, voittaa se pelaaja, jolla on vähemmän ostettuja omaisuuksia. Kuka nyt porvareista tykkäisi!

**Iloisenkiimaista kiiltopelailua!**

